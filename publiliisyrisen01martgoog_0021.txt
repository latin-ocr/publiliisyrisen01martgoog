PROLEGOMENA. . 13

De horum versuum auctore cum virorum doctorum sen-
tentiae in diversa abeant (cf. Bernhardy, hist. litt. rom.
pg. 460, adnot. 357, edit. quartae), non supervacaneum esse
videtur monere, quae Buechelerus per litteras mihi signifi-
cavit, pavonis saginationem (cf. Plin. nat. hist. 10, ξ 45 et
Varr. de re rust. 3, 6), ciconiae apparationem in gratiam homi-
num delicatorum (Hor. Sat. 2, 2, 50 cum scholiis), usum
Coarum vestium (i. e. venti textilis) non ultra Caesaris tem-
pora ascendere, elegantiam vero ipsorum versuum et frequen-
tem allitterationis usum vix admittere, ut posteriori aetati
tribuantur. Quae omnia optime inter se congruent, si illos
versus Caesaris aequali, Publilio Syro vindicaveris3 nec si
statuaS, id quod unice verum est, Petronium Neronis aetate
vixisse, mirum videbitur, quod illorum versuum mentionem
iniecit. .

Quod Quintilianus libro X. de poetis latinis disse· ’
rens Publilium non memoravit, facilem explicatum habet.
Nam praeterquam quod oratori*) copia verborum non ex mi-
mis petenda est, illis temporibus admiratio Publilii iam de-
fervuerat, quare illum versum, quem instit. or. 8, 5, 6 et 9,
3, 64 protulit

’ Tam deest avaro quod habet, quam quod non habet,

a Quintiliano non ex ipsa Publilii lectione, sed ex Senecae
controversiis (pg. 206, 14 Burs.), quas ipse laudat lib. 9, 2,
42, haustum esse crediderim.

Haud multum igitur abfuit , quin Publilii nomen obli-
vione obrueretur, nisi amator quidam illius sententiarum me-
moriam earum reduxisset. Extitit enim, iam primo, ut opi-
nor, saeculo post Chr. n. cum Publilii mimi adhuc vigebant,
saltem Gellii aetate prior, qui eas suo consilio colligeret
collectasque ederet, non ad fidem exemplarium manu scri-
ptorum , sed auribus potius ab histrionibus exceptas , quales
ore vulgi traditas aut in theatro celebratas deprehenderat.

Cf. Gellius 17, 14, 3: Huius Publilii sententiae feruntur

 

*) cf. C. Iulius Victor in arte rhetor. cp. 26, pg. 447, 33 ed. Halmii²
Sermonis usus ‘multo frequentior quam orationis est . . . . Multum ad
amnonis eleyantiam conferent comoediae veteres et toyatae et tabernariae
et Atellanae fabulae et minwfabulae.

