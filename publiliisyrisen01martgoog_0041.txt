PRoLEGoMENA. 33

luerim, multo ,minus de versionibus accurate disserere
in animo est. Graece sententias bis expressit J os, Scali-
ger: Pithoeanas anno 1598, de quibus supra dictum est,
Gruterianas anno fere 1605 vel 1606. Cf. Scaligerana ΙΙ.
5. v. Gruter: Gruter avoit fait imprimet* zm Syrus auymente';
j'az‘ tout tourne' de nouveau en 4 jour&

Germanice vertisse eas fertur Martinus opitius. Pro-
dierunt enim anno 1705 Francofurti ad Moenum apud J o-
haffnem Maximil. a Sande ‘Cato et Mimi τρίγλωττοι, graeca
ex metaphrasi JoS. Scaligeri, Germanice potissimum ex mente
eiusdem et Casp. Bai-thii expressa a Martino Opitio’. -At
verendum est ne hoc titulo capti praeproperi gaudii usura
fruantur. Nam in re incerta tria sunt certissima, primum
in M. Opitii editionibus nihil legi, quo eum Publilii senten-
tiis vertendis operam dedisse eluceat, deinde fraudis suspi-
cioni obnoxia esse, quibuscumque Casp. Barthii nomen ad-
haeret, postremo versus ipsos minime poetam sapere.

Ultra Erasmianas sententias , ducentas septuaginta nu-
mero, non egressus est, qui anno 1809 Publilio in patrium
sermonem vertendo manum admovit, J. F. Kremsier (Lips.
apud J oa. Sommer)‚ nisi quod appendicis loco subiecit qua-‘
dringentas Publilianis similes a G. Fabricio collectas; lar-
giorem Gruteri farraginem alter presse §ocutus est interpres,
Leonardus Schwarzius, cuius cura in lucem Gottingae
anno 1813 edita est.

Nuperrime denique in lucem prodiit hic liber: ‘Les sen-
tences de Publius SyruS, traduites en Alexandrins francais
par Anacharsis CombeS. Toulouse 1868.’ Quam parum
hic homo litteris latinis imbutus sit, hinc apparet, qu‘od pri-
mam Publilii editionem anno 1552 prodiisse, poetam ipsum
a Domitio(!) manu missum esse aliaque id genus aeque in-
epta tradidit.

