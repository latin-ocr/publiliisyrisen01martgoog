PROLEGOMENA. ’ 41

nem delabi, quasi Seneca non solum‘nuper additarum, sed
omnium auctor esset sententiarum. Accedit quod Seneca, ab
Hieronymo in catalogum Sanctorum receptus ob epistulas
illas, quas ad Paulum apostolum dedisse credebatur, mona-
chis medii aevi multis litteris ita commendatus erat, ut fa-
cile, quidquid ad philosophiam -moralem spectabat, eius no-
mini adscribi potuisse tibi persuadeas. Exemplo sit ipse ille,
qui dicitur liber de moribuS. Utrum Senecae patrocinium
quoddam hoc addiderit, quod v. 1 et 2 Publilii a Seneca
epist. 8, 8 et 94, 43 laudantur, an. potius illi versus hanc
ob causam ab homine quodam docto initio positi fuerint, quo
Senecae auctoritati fidem adderet ²¹⁸) , id vix ausim pro certo
diiudicare. Postremo silentio non praetereundum est, mona-
chos et sanctae ecclesiae patreS, cum Publilii pagani senten-
tias saepius in usum suum converterent,- eas fortasse a Seneca,
christianae fidei ut putabant addicto, vel certe Paulo ami-
cissimo, profectas esse statuer’e maluisse.

Ac vicit haec sententia, quamvis sit falsa. Neque tamen
defuerunt, qui incertae coniecturae diffiderent. In primis mi-
rum videtur codicem Basiliensem inscriptione plane carere,
item codicem Frisingensem, Vindobonensem, epitomen Pari-
sinam saeculi undecimi3 saeculoque XIII. Vincentius Bello-
racensis easdem illas sententias, quae in codice antiquissimo
Parisino Senecae inscribuntur, et Publilianas et subditiciaS,
affert tamquam aa: proverbiis Sapientiumff) petitas, haud
inscite, si quidem eas non uni auctori deberi recte intellexit.

Tertium denique genus est eorum, qui, cum Publilium
testimoniis veterum auctorum , Senecam codicum auctoritate
commendatum viderent, sententiarum originem ad utrumque
referrent et Senecam quoque philosophum, de qua re aliunde
non constat, mimos vel certe sententias singulares compo·

 

*) Etiam codicis Parisini 8049 prima sententia, Aufert-i potest quod
dari potuit, ex Seneca est desumpta epist. 8, 10, item secunda ac tertia

= v. 1. 2 -nostrae editionis.
**) Idem tamen uno vel altero loco a vulgari opinione non reces-
sisse videtur, ex. gr. spec. doctr. 4, 115, ubi legitur: Ex prov. Sap.

Difficilem oportet habere aurem ad crimina. Idem ad Lucilium epist.
3. etc. Spec. doct. 3, 171 editio Veneta anni 1494 habet: Ex proverbiis

Senecae, Nimium altercando veritas amittitur, = v. 416.

