PROLEGOMENA . 49

, Quid mirum eo licentiae processisse grammaticum, ut, . “
cum versus ad litterarum ordinem essent dispositi, vel ipsa
prima sententiarum vocabula transponeret aut immutaret, ut
· v. 233. 322. Iam vero quas sententias morum emendationi

obstare credebat, aut omisit aut correxit, ut frustra quaeras
his similes:

20 Aperte mala cwm est mulier, tum demum est bona.
38 Ammis iusiurandum poenam non habet.
98 Cum vitia prosunt, peccat qui recte facit.
541 Qui pote celare vitium, vitium ‘now facit.

Ne pueri vitia seniorum imitarentur, versum 633

Ubi peccat aetas maior, male discit minor,

ita refinxit:
⁸ Ubi senectus peceat, ad quem refuyit sapientia?

Cf. etiam V. 448. Denique hominem christianum in eo quo-
que agnoscaS, quod multus est in laudanda conscientia recta,
et in malae sollicitudine ob oculos ponenda. Cf. V. 97. 196.
200. 665. 683.

Quare qui secum reputaverit, quantum sententiae Pu-
blilii in codice Turicensi a pristina forma desciverint, facere
non poterit, quin eas in scholis christianorum lectitatas ideo-
que depravationi maxime obnoxias fuisse statuat: unde con-
firmatur Hieronymi testimonium de quo supra diximus pg. 14.
Et haec quidem de codicis Tur. interpolationibus,

2) Sed cum interpolationis initia claris exemplis demon-
strata supra saeculum nonum· ascendant, quaerendum erit,
num etiam codices PRBF, quorum ad fidem nostra senten-
tiarum recensio facta est, similibus vitiis inquinati sint. Eos
integritate scripturae longe distare a Turicensi iam saepius
dictum est, sive quod exemplaria ex quibus descripti sunt
non ita innumerabilibus scatebant interpretamentis, sive quod
librariis satis fuit prudentiae, ut interpolationes ab ipsis Pu-
blilii verbis discernerent. Nihilominus excitata est suspicio
fieri potuisse ut similibus de causis similia vitia ingruerent.

Iam quod ad comparationem adiectivorum pertinet, haud
dissimile est, quod in Fris. legitur v. 2273 similis codicis E
discrepantia V. 317: cf. adnot. quoque ad v. 198. Verum

Punnmrus Sume. 4

