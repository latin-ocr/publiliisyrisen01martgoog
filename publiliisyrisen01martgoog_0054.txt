46 ’ PROLEGOMENA.

Simili errore Zellius versum ‘In nil sapiendo vita est iucun-
dissima' a Publilio ex Soph. Aiace 554 ἐν τῷ φρονεῖν γὰρ
μηδὲν ἥδιστος βίος traductum, rectius Andr. Spengelius (Con-
iectan. in Soph. trag. Monach. 1858. pg. 9. 10) subditicium
esse dixerat: immo receperat Bothius, ut multos alios, ex
Erasmi Adagiis. Quibus accurate perpensis non est quod
aliquam sententiarum partem vetustioribus poetis Latinis ad-
scribamus, Ι

7) Reliqua est satis nodosa de sententiis in solo
codice Turicensi servatis disputatio, quam consulto ad*-
huc distulimus, ut si quid iam nostra disquisitione effectum
esset, id in re tam obscura aliquid lucis afferret. Centum
igitur et novem ex illo codice sententias edidit Orellius‚ con-
gruentes alias ad verbum fere cum Publilianis‚ alias plus
minusve immutatas et resolutis versuum numeris, ut vix poe-
tam agnoscas, alias denique plane ignotas, quibus ad sup-
plendum Publilium usus vel potius abusus est. ‚ Si enim, ut
perhibent, quadraginta tres novae sunt, prope dimidiam
sententiarum Publilianarum partem intercidisse concluden-
dum esset3 sin autem verum est, quod modo vidimus, longe
plurimas aetatem tulisse, vix possunt quadraginta tres illae
Publilii esse. Ac de auctore quidem sententiarum nihil pro-
dit codex inscriptione carens3 interna argumenta circum-
spicienti non dubium erit, quin multa a Publilio prorsus
abhorreant: octonarii iambici, quos constituit Ribbeckius v.
816 et 830, cum poetam senariis tantum aut trimetris tro-
chaicis usum esse constet3 sententiarum ambitus non singu-
lorum versuum finibus circumscriptuS, sed ampliatus ad
modum unius versus cum dimidio, v. 818. 839 Ribb.; par-
, ticula enim initio versus posita, 830 Ribb. Quid! quod chri-
stianam fidem sapiunt carnalis cupiditas et dominus κατ’
ἐξοχὴν intelligendus, nostrae editionis v. 669. 676. Quare
omnia eo inclinant, ut sententias Turicenses aut duplici ex
fonte haustas, aut, si omnes fuerunt Publilianae‚ adeo exi-
stimemus corruptas et interpolatas esse, ut de iis restituen-
dis desperandum sit.

Ne eos quidem versus, quorum metrum sanum est, cau·
tus editor inter Publilianos inserere volet, sed Ribbeckium
recte fecisse arbitror, quod eos separatim posuit. Eidem

