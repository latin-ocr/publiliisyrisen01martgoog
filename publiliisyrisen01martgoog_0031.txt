PROLEGOMENA. 23

patriae amore, sed quia haud pauci versus huic uni codici
salutem debent. Cf. v. 10. 33. 50. 52. 63. 126. 130. 134.
166. 209. 252. Parisinos , quibus proxime accedit Rheinau-
giensis, possis quidem dicere minus neglegenter scriptos esse3
sed, quod multo gravius est, eorum versuum, qui in Basi-
liensi leguntur, vix unus est alterve, qui ex solo codice Pa
aut Pb aut R in integrum restituatur.

III. De editionibus⁸ Publilii Syri.

Vidimus *igitur Publilium per multa saecula oblivione
obrutum fuisse, sententiarum autem dimidiam fere partem,
additis in fine aliis ex Pseudosenecae libro, qui vulgo in-
scribitur de moribus, saepe descriptam, divulgatam, lectita-
tam esse. Ea proverbia quanti fecerint illius saeculi homines,
quo ars typographica efflorescere coepit, hoc documento est,
quod exeunte saeculo XV. non solum Senecae operum edi-
tionibus addita, sed plus decies' peculiaribus libellis in vul-

- gus emissa sunt. 13111 011111 Desiderii Erasmi cura anno

1515 Basiliae Senecae philosophi opera typis Ioannis Fro-
benii descripta prodirent, noluit ille quidem opusculo illo
lectores fraudare, sed hoc monuit ‘non esse Senecae, sed eol-
ledum ex mimis; quosdam enim deprehendi citatos apud Gel-
lium aliasque sententias adiectas esse ex orationibus soluti-5⁹, ·
idemque separatim edidit mimos Publianos, castigatos
et elucidatos, una 011111 Dionysii Catonis distichis et se·
ptem Sapientiam dictis, qui liber postea saepius typis repe-
titus est. Sed quo anno Erasmus Publilium ab oblivionis
iniuria ‘vindicasset, nondum satis exploratum erat, donec Fr.
Latendorfius , qui ante hos sedecim annos seminarii philolo-
gici Gottingensis mecum sodalis fuit, in doctissima disser-
tatione (Sebastiani Franci de Pythagora eiusque symbolis
disputatio commentario illustrata, Suerini 1868. 4⁰) pg. 8
monuit, editionem principem prodisse Lon dini anno 1514.
Titulus libri hic est: Disticha moralia, titulo Catonis, cum
scholiis auctis Erasmi Roterodami. Apophthegmata Grae-
ciae Sapientum, interprete Erasmo. Eadem, per Ausonium

