rnonneomnm. 31

congestis vanam gloriolam captaret suamque editionem
omnium , quae hactenus lucem vidissent, plenissimam esse
praedicaret. Hanc tantam iudicii perversitatem duobus annis
post iterum prodidit , cum sententias Bothianas plus quam
trecentas, quas ipse ex incertis fontibus haustas esse recte
intellexerat, supplementi loco iterum edendas curavit. Quo-
minus tamen editionem bonae frugis expertem esse dicam,
prohibent cum alia, tum adnotationes quaedam J. Caspari
Orellii suis locis insertae.

Frid. Henr. Bothius, poetarum scaenicorum latinorum
editor (Halberst. 1824, Lips. 1834), utrum plus boni an mali
attulerit Publilio, non facile est ad diiudicandum. Nam post
Bentleium nemo Publilium edidit, qui ita haberet senario-
rum leges perspectae, nemo qui transponendis verbis metro
⁸ felicius mederetur; nec minus verum est neminem tanta con-
iectandi licentia grassatum esse , neminem tam aperte inter-
polandi ius sibi arrogasse. Cum autem versuum spuriorum,
si quos editores ante eum male receperant, iteratio eo nomine
excusari posset, quod ex codicibus interpolatis deducti erant,
Bothius titulo a Grutero proposito ‘L. Annaei Senecae et P.
Syri mimi, forsan etiam aliorum singulares sententiae' ab-
usus eo processit audaciae, ut ex paroemiographis, ex Eras—
mi Adagiis, item ex J oachimi Camerarii et Jani Anysii sen-
tentiis permultas immisceret, quae Publilio veteribusque
propter elegantiam sententiarum probosque senariorum nu·
meros non indignae' viderentur, idque cum sibi indulgeret, ‚
legentibus ne tantum quidem tribuit, ut unde novos vers'us
sumpsisset ubique nominatim diceret. Cui lubidini plane
contrarium est, quod idem permultos versus in optimis codi-
cibus inter Publilianos traditos stellula addita in suspicio-
nem vocare haud dubitavit. Haec omnia licet suo arbitrio
egisset — codicem enim viderat nullum —- ita tamen philo-
logis suam curam probavit, ut eius editio per aliquot lustra
pro optima haberetur. ‚

Bothii vestigiis ingressus est Carolus Zellius (Aucto-
rum classicorum latinorum vol. X. stuttg. 1829) , in multis
invituS, si quidem sententias a Bothio additas, quas a Publilii
editione alienas esse perspexerat (passim enirn adnotavit,
unde haustae essent), hanc ob causam recepit, ne suae edi-

