18 ‚ PRoLEooMENA.

6) Codex Frisingensis (F) olim, nunc inter *latinos
Monacenses n. 6292, membranaceus saeculi XI. continens
cum alia, tum ex poetis Latinis excerpta ideoque certa-
tim a philologis et laudatus et descriptus. Cf. Aretin, Bei-
trage 7, p. 257, et nos ad (Pseudo)Caecilium Balbum pg. 17.
In hunc codicem, locupletissimum omnium, quippe qui solus
servaverit posteriorem sententiarum partem (N — V) et prio-
rem centum fere versibus auctam, sed titulo carentem, primus
incidit M. Velserus , quo auctore professor quidam Ingolsta—
diensis Publilium Syrum anno 1600 edidit, ut infra nar-
rabitur. Sed is, quamquam editoris esse officium haud igno-
ravit, nisi monito lectore a vestigiis libri mscr. non recedere,
tamen, ut mos erat permultorum illis temporibus philologo-
rum , tam multa omisit, tam multa inscitia male administra-
vit, ut quo fundamento critico tamquam satis firmo se inniti
nostri saeculi editores opinati sunt, id potius infirmissimum
sit existimandum.

Simillimus Frisingensi est 7) codex Vindobonensis
368 (V), saeculi XI. ita mutiIUS, ut deficiat 3212] in fine
litterae C. Huius apographon typis exscribi iussit Carolus
Schenkl in libello inscripto: Beitrage zur Kritik des Annaeus
Seneca, 1864, pg. 64. Cum sit is versuum ordo, ut se ex-
cipiant v. 1. 3. 5. 7. 9. . . . 2. 4. 6. 8. 10 . . ., aut ipsum
codicem aut illum , unde Vindobonense fragmentum fluxit,
binis columnis scriptum fuisse colligitur.

Selectas tantum sententias, quibus praecedunt Sallustius
et Julius Exsuperantius, nullo praemisso titulo habet 8) co—
dex Parisinus lat. 6085, membranaceuS,‘saeculi XI. (E)
Cf. Dietschii Sallustium (Lips. 1859) vol. I. pg. 4. Eade'm
epitome, praefixo titulo ‘Incipiunt sententiae Senecae' legitur
in codice Parisino 1919, saec. XIV. fol. 148, Augustini con-
fessionibus subnexa.

’ 9) Codex Bernensis 704, membranaceus saeculi XII.
‘Proverbia Seneche’ exhibet inde a fol. 1 usque ad fol. 11.
Huius libri ut integram adnotarem discrepantiam, impetrare
a me non potui, propterea quod eo in nonnullis quidem
locis optimorum codicum auctoritatem confirmari vidi, longe
plurima ver0, quanto opere illo iam‘saeculo sententiae Publi-
lianae depravari et interpolari coeptae sint, aperte ostendunt.

